# Retrospektiivitekniikat

## Start, stop, Continue, More of, Less of Wheel

Menetelmässä piirretään kaikkien nähtäväksi ympyrä, joka on jaettu viiteen, menetelmän nimen 
mukaiseen osioon. Retrospektiivin pitäja pyytää osallistujilta kommentteja jokaiseen aiheeseen liittyen: 
mitä pitäisi alkaa tekemään, mitä lakata tekemästä, minkä tekemistä jatkaa, ja minkä tekemistä lisätä 
tai vähentää, ja kirjaa kommentteja piirrettyyn ympyrään. Suuremmissa ryhmissä osanottajat jaetaan 
osaryhmiin, jotka keskittyvät yhteen iteraation osa-alueeseen ja piirtävät siitä oman ympyräkaavionsa.
Sitten ryhmät lukevat hiljaisuudessa toistensa kaavioita, ja keskustelevat syntyneitä kommentteja.

## Glad, Sad, Mad

Tekniikan alussa osallistujat kirjoittavat positiivisia ja negatiivisia kommenttejaan sprintistä 
mahdollisimman lyhyesti korteille, 10-15 minuutin ajan. Korttien kirjoittamisen jälkeen jokainen 
esittelee hyvin lyhyesti omat korttinsa ja asettaa ne valkotaululle. Valkotaulu on jaettu kolmeen 
osioon glad, sad ja mad. Positiiviset kommentit asetetaan glad alueelle, negatiiviset sad ja mad 
alueille. Sadin ja madin erona mad kommentit ovat yleisempiä, usein tiimin ulkopuolisiin asioihin 
liittyviä ongelmia. Korttien asetteluun käytetään toiset 10-15 minuuttia. 
Asetellut kortit jaetaan vielä samoihin aiheisiin liittyviin ryhmiin yhden henkilön toimesta. 

Seuraavaksi osanottajat äänestävät tärkeimmäksi näkemiään ongelmia, ja kommentteja aletaan 
käsittelemään eniten ääniä saaneista alkaen. Tärkeintä on keskustella siitä, miten seuraavaa 
sprinttiä kannattaisi kommenttien pohjalta muuttaa. Myös positiivisista kommenteista voidaan 
löytää asioita joita muuttaa sprintissä. Keskustelu päätetään kun kaikki kortit on käyty läpi, tai 
kun retrospektiiviin on käytetty tuntu aikaa.
